<!DOCTYPE html>
<html>
	<head>
		<meta charset="utf-8">
		<?php include "../utilities/imports.html" ?> 
		<link href='style.css' rel='stylesheet' />
		<title>ESO ES Onlus | Il Guatemala</title>
	</head>
	

	<body>
	<?php include "../utilities/menu.php"; ?>
	<div class="container">
		<p>Tutti i progetti di solidarietà internazionale sostenuti da Eso Es Onlus hanno sede in Guatemala, nel Dipartimento di Chimaltenango, una delle zone più povere e degradate del Paese, con un elevato tasso di povertà estrema e di critiche condizioni igienico-sanitarie.</p>

		<p>La Repubblica del Guatemala è un paese del Centro America che, pur essendo molto piccolo, è ricco di risorse naturali. Definito “el País de la Eterna Primavera“, il suo territorio è caratterizzato da grandi foreste, vulcani altissimi e splendidi laghi.</p>
		<div class="content">
			<div class="sezione">
			<img src="/esoes/img/others/guatemala_cartina.jpg">
			</div>
			<div class="sezione_text">
				<p>La popolazione del Guatemala è composta da 22 diversi gruppi etnici che discendono dall’antica popolazione maya e dai cosiddetti “ladinos”, cioè dagli europei giunti in questo paese nei secoli scorsi. Nonostante le difficoltà e le ostilità, gli indios sono stati in grado di preservare nei secoli la loro cultura e le loro tradizioni.</p>

				<p>In Guatemala, il 57% della popolazione vive al di sotto della soglia di povertà, e oltre il 27%, in una situazione di estrema povertà. Di loro, solo il 42% abita nelle città e la maggior parte vive nelle zone rurali, le più povere del paese. Uno dei problemi più gravi in Guatemala è l’approvvigionamento idrico: circa il 64% della popolazione non dispone di acqua corrente nelle proprie case.</p>

				<p>La mortalità infantile è molto alta. In Guatemala il 6,7% dei bambini muore prima di compiere i cinque anni (in Italia la percentuale non arriva all’1%).</p>
			</div>
		</div>
		<p>In Guatemala solo il 56% della popolazione sa leggere e scrivere (in Italia è del 97%). Le scuole sono poche e non sono sufficienti, in particolare nelle zone rurali.</p>

		<p>Frequentare la scuola è difficile, spesso gli edifici scolastici sono lontani dai villaggi, e i bambini devono percorrere molti chilometri a piedi per raggiungerli.</p>

		<p>Le classi sono numerose, e il numero degli insegnanti è esiguo, poiché ve ne è uno ogni 35-40 bambini circa. Anche se lo Stato ha sancito l’obbligo scolastico, vi è un’alta percentuale di bambini (circa l’8%), nelle zone rurali che, pur essendo in età scolare, non viene iscritta a scuola.</p>

		<p>La maggior parte è costituita da donne, in quanto le famiglie ritengono spesso che sia inutile far studiare le bambine, e preferiscono impiegarle nei lavori domestici.</p>

		<p>Le scuole sono di fatto, quindi, poco frequentate sia a causa dei costi elevati dei trasporti, dei libri e dei materiali, sia perché non si garantisce l’insegnamento nelle lingue nazionali diverse dallo spagnolo (nonostante 22 lingue maya e non maya siano state riconosciute con una legge del 2003 dal governo guatemalteco).</p>

		<p>Le politiche pubbliche non prevedono dei programmi permanenti di formazione extra scolastica e di formazione professionale.</p>

		<p>La mancanza di un adeguato livello di istruzione, oltre alle basse opportunità di occupazione, costringono i giovani ad abbandonare la carriera scolastica, per cercare lavoro nell’economia informale.</p>

		<p>I problemi che affliggono i bambini, gli adolescenti e i giovani sono la malnutrizione, la mancanza di cure mediche, di accesso all’istruzione e alla ricreazione, la violenza domestica, la violenza e lo sfruttamento sessuale, lo sfruttamento economico, i rischi associati agli alti tassi di violenza criminale che coinvolgono questo settore della popolazione, sia come vittima di azioni violente o come partecipante alle maras (gruppi di criminalità organizzata).</p>
	</div>
	<?php include "../utilities/footer.html"; ?>
	</body>
</html>